<!DOCTYPE html>
<html>
    <head>
        <style>
            body {
                font-size: 16px;
            }
            .quote {
                font-size: 12px; 
				color: blue
            }
        </style>
    </head>
<body>
    <button onclick="toggle()">toggle</button>
    <h1>尸羅波羅蜜多分五</h1>
    <ul>
        <li>一 尸羅自性</li>
        <li>二 趣入修習尸羅方便</li>
        <li>三 尸羅差別</li>
        <li>四 修尸羅時應如何行</li>
        <li>五 此等攝義</li>
    </ul>
    <h2>今初 尸羅自性</h2>
    <p>
        從損害他及其根本 ‧ 令意厭捨 ‧ 此能斷心即是尸羅。
        由修此心增進圓滿 ‧ 即是尸羅波羅蜜多。
        非由安立 ‧ 諸外有情悉離損惱 ‧ 為滿尸羅波羅蜜多。
        若不爾者 ‧ 現諸有情未離損惱 ‧ 過去諸佛尸羅波羅蜜多應未圓滿
        ‧ 亦不能導此諸有情 ‧ 往離損害諸方所故。
        是故其外一切有情與諸損害隨離不離
        ‧ 自相續上有離損他能斷之心 ‧ 修此即是受行尸羅。</p>
        <p class="quote">入行論云 ‧
        「魚等有何處 ‧ 驅彼令不殺 ‧ 由得能斷心 ‧
        說為尸羅度。」
        </p><p>戒雖有三 ‧ 此約律儀尸羅增上 ‧ 說為斷心
        ‧ 此復若具等起增上 ‧ 斷十不善是十能斷
        ‧ 若就自性增上 ‧ 斷七不善是七能斷 ‧
        身語業性。</p>
        <p class="quote">
        入中論疏云 ‧「此由不忍諸煩惱故
        ‧ 不生惡故 ‧ 又由心中息憂悔火 ‧
        清涼性故 ‧ 是安樂因 ‧ 為諸善士所習近故
        ‧ 名為尸羅。此以七種能斷為相
        ‧ 無貪無瞋正見三法為其等起
        ‧ 故具等起尸羅增上說十業道。」
    </p>
    <h2>第二趣入修習尸羅方便者</h2>
    <p>如是發心受學諸行 ‧ 此即誓辦一切有情
        ‧ 令具正覺尸羅妙莊 ‧ 應修其義。
        此復自須先生清淨戒力 ‧ 以自未能清淨尸羅及有虧損當墮惡趣
        ‧ 況云利他 ‧ 即自利義莫能辦故。
        故勤利他 ‧ 當愛尸羅不應緩慢 ‧
        必須力勵守護防範。</p>
    <p class="quote">
        攝波羅蜜多論云 ‧ 「若具正覺戒莊嚴
        ‧ 勤修一切眾生利 ‧ 先當善淨自尸羅 ‧ 發起清淨尸羅力。」又云
        ‧「毀戒無能辦自力 ‧ 豈有勢力而利他
        ‧ 故勤善修利他者 ‧ 於此緩慢非應理。」
    </p>
    <p> 如是能令尸羅清淨 ‧ 依賴於諸進止之處 ‧
        如制行持。
        又此隨逐猛利堅固欲守護心 ‧ 故當久修
        ‧ 未護過失善護勝利 ‧ 而令發起欲護之心。
    </p>
    <p class="quote">
        初者如前論云 ‧「當見猛利大怖畏 ‧
        可斷雖小亦應斷。」
    </p>
    <p> 謂由過患深生怖畏 ‧ 雖於小罪勵力斷除。
        尸羅障品其粗顯者 ‧ 謂十不善所有過患 ‧
        如前已說當思惟之。其勝利者前亦略說
        ‧ 吉祥勇猛所說者
    </p>
    <p class="quote">即前論云
        ‧ 可愛天物及人財 ‧ 妙樂妙味天盛事
        ‧ 由戒因生有何奇 ‧ 當觀佛法皆此生。」</p>
    <p>又由依此 ‧ 能令相續輾轉勝進 ‧
        與諸菩薩大悲性者共同學處
        ‧ 永斷一切惡行種子 ‧ 得淨妙智。
        餘莊嚴具太老太少 ‧ 若著戴者成譏笑處
        ‧ 非為端嚴。尸羅莊飾 ‧
        老幼中年任誰具足皆生歡喜
        ‧ 故為第一莊嚴之具。諸餘香者
        ‧ 能薰順風非薰逆風是有方限
        ‧ 戒名稱香薰一切方。
        能除炎熱檀等塗香有違出家
        ‧ 能除煩惱炎熱塗香 ‧ 於出家者隨順無違。
    雖同具足出家之相 ‧ 具戒財者勝出餘人。</p>
    <p class="quote">即前論云 ‧
        「尸羅能得殊勝道 ‧ 與諸悲性平等修
        ‧ 清淨勝智以為性 ‧ 離過第一莊嚴具。
        遍薰三界悅意香 ‧ 塗香不違出家眾
        ‧ 行相雖同若具戒 ‧ 此於人中最超勝。」</p>
    <p>又雖未說虛讚邪語 ‧ 未以勤勇功力積集
        ‧ 所須資財任運而得 ‧ 不以暴業而令怖畏
        ‧ 然諸眾生悉皆禮敬 ‧ 非為親屬 ‧ 先未利彼
        ‧ 初本無識 ‧ 然諸眾生自然慈愛
        ‧ 足跡之塵亦為天人恭敬頂戴
        ‧ 得者持去供為福田
        ‧ 此諸勝利悉由戒生。</p>
<p class="quote">
即前論云 ‧ 「未曾出言未力集 
‧ 能攝所須諸資具 ‧ 無怖世人悉敬禮
‧ 無功未集得自在。非可說為諸親族 
‧ 未作利益及除害 ‧ 先無相識諸眾生 ‧ 皆禮持戒勝士夫。
足履吉祥諸塵土 ‧ 頂戴接受諸天人
‧ 稽首禮拜得持供 ‧ 故具尸羅為勝種。」</p>
<p>如是智者善為思惟
    ‧ 功德過失應善守護。</p>
    <p class="quote">即如此論云
        ‧「菩薩應護諸尸羅 ‧ 莫耽自樂而破壞。」
        又云 ‧「得自在故恆受樂 ‧ 智讚護戒妙莊嚴
        ‧ 圓滿具足諸學處 ‧ 極圓無慢依尸羅。」</p>
    <p>又護尸羅非唯為自怖畏惡趣
        ‧ 及唯希望人天盛事
        ‧ 當為安立一切有情於妙尸羅。</p>
    <p class="quote">即前論云 ‧
        「若欲安立無邊世 ‧ 一切有情於淨戒 ‧
        為利世故修尸羅 ‧ 說為尸羅到彼岸。
        非畏惡趣希王位 ‧ 及願善趣諸圓滿
        ‧ 唯願善護淨尸羅 ‧ 為利世間而護戒。」</p>

<h2>第三戒差別分三</h2>    
<ul>
    <li>一律儀戒</li>
    <li>二攝善法戒</li>
    <li>三饒益有情戒</li>
</ul>
<p>今初<br/> 菩薩地說 ‧ 即是七眾別解脫戒 ‧ 故若具足別解脫律儀而住菩薩律儀者
    ‧ 或在家品或出家品 ‧ 所有真實別解脫律儀
    ‧ 及諸共同能斷律儀是律儀戒。若非堪為別解脫律儀之身而具菩薩律儀者
    ‧ 謂共別解脫斷除性罪及諸遮罪
    ‧ 隨其所應能斷律儀
    ‧ 是律儀戒。</p>
<p> 攝善法者 ‧ 謂緣自相續六度等善
    ‧ 未生令生 ‧ 已生不失令倍增長。</p>  
<p> 饒益有情者 ‧ 謂緣十一種利有情事
    ‧ 如其所應引發彼等現法後法無罪利義。
    此等廣如戒品釋中我已決擇 ‧ 定應於彼數數參閱。</p>
<p>
    故別解脫所制諸戒 ‧ 是諸出家菩薩律儀學處一分 ‧ 非離菩薩學處別有。
    三聚戒中律儀戒者 ‧ 謂於真實別解脫戒或此共戒而正進止
    ‧ 此於菩薩亦為初要 ‧ 故當學彼。
</p>
<p class="quote">
    攝決擇菩薩地云 ‧「此三種戒 ‧ 由律儀戒之所攝持令其和合
    ‧ 若能於此精進守護 ‧ 亦能精進守護餘二 ‧
    若有於此不能守護 ‧ 亦於餘二不能守護。
    是故若有毀律儀戒 ‧ 名毀菩薩一切律儀。」
</p>
<p>
    是故若執別解脫律是聲聞律
    ‧
    棄捨此律開遮等制
    ‧
    說另學餘菩薩學處
    ‧
    是未了知菩薩戒學所有扼要
    ‧
    以曾多次說律儀戒
    ‧
    是後二戒所依根本及依處故
    。
    律儀戒中最主要者謂斷性罪
    ‧
    攝諸性罪過患重者
    ‧
    大小乘中皆說斷除十種不善
    ‧
    故於彼等善護三業
    ‧
    雖等起心莫令現起
    。
</p>
<p class="quote">
    攝波羅蜜多論云
    ‧
    「不應失此十業道
    ‧
    是生善趣解脫路
    ‧
    住此思惟利眾生
    ‧
    意樂殊勝定有果
    。
    應當善護身語意
    ‧
    總之佛說為尸羅
    ‧
    此為攝盡尸羅本
    ‧
    故於此等應善修
    。
    」
</p>
<p>
    月稱論師於尸羅波羅蜜時
‧
亦說是斷十種不善
‧
十地等經多如是說
‧
故先於此如前所說修靜息心
‧
則諸餘戒亦易成辦
。</p>

<h2>
    第四如何修此等者
</h2>
<p>
    謂應具足六種殊勝
    ‧
    及具六種波羅蜜多而正修習
    。
    具六波羅蜜多修時
    ‧
    自住尸羅
    ‧
    亦能將他安住尸羅是尸羅施
    ‧
    餘如前說
    。
</p>
<h2>
    第五此等攝義者
</h2>
<p>
    諸行所依謂菩提心
    ‧
    不應失壞漸令增長者
    ‧
    是為趣入戒等諸行所有根本
    ‧
    亦是第一遮止損害一切有情
    。
    大地以上所持尸羅為所願境
    ‧
    於初發業諸進止處
    ‧
    當從現在至心修學
    。
    特當了知十不善等性遮諸罪
    ‧
    日日多起防護之心
    ‧
    又於自受律儀諸根本罪
    ‧
    尤應勵力數起防護
    。
    若如是行於當來世
    ‧
    由其造作等流果力
    ‧
    能以少勞少苦圓滿諸菩薩學處
    。
    若今棄捨彼等
    ‧
    則恆常為極重墮罪之所染污
    ‧
    且於多生將不堪學菩薩學處
    。
    故當從今精勤而行
    。
</p>

<script>
function toggle(){
	var elements = document.getElementsByClassName("quote");
	for(var i=0;i<elements.length;i++){
			elements[i].hidden = !elements[i].hidden
	}
}
</script>

</body>
</html>












