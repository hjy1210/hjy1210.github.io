[
    {
        "startvol": "100a",
        "starttime": "00:03",
        "source": "歸依學 處者。前下士時所說學處，今於此中阿闍黎耶亦應為說。積集資糧者。發心儀軌中，於此亦說修禮供等。釋論中說修七支供，憶念諸佛及諸菩薩，若昔若現諸善知識，應如是行。供諸尊長者，前供養時亦應了知。七支者《普賢行願》，《入行論》文，隨一即可。修淨心者。《道炬論》說慈心為先，觀苦有情而發其心。謂令慈悲所緣行相，皆悉明顯俱如前說。正行儀軌者。謂於阿闍黎前，右膝著地或是蹲踞，恭敬合掌而發其心。",
        "endtime": "03:11"
    },
    {
        "startvol": "100a",
        "starttime": "03:11",
        "source": "如《道炬論》云：「無退轉誓願，應發菩提心。」儀軌中說：「乃至菩提藏。」故非僅念為利他故願當成佛而為發心，是緣所發心乃至未證菩提誓不棄捨，當依儀軌發此意樂。若於願心學處不能學者，則不應發如是之心。若用儀軌僅發是念，為利一切有情我當成佛者，則於發心學處，能不能學皆可授之，願心容有如是二類。",
        "endtime": "06:32"
    },
    {
        "startvol": "100a",
        "starttime": "06:32",
        "source": "若用儀軌受其行心，若於學處全不能學，則一切種決定不可。故有說云龍猛與無著所傳律儀儀軌，於眾多人有可授不可授之差別者，是大蒙昧。復有一類造初發業行法論，說受行心儀軌令數數受，然全不知諸總學處及根本罪，未嘗宣說所學差別，是令受行最大無義。《教授勝光王經》說：「若不能學施等學處，亦應唯令發菩提心，能生多福。」",
        "endtime": "10:20"
    },
    {
        "startvol": "100a",
        "starttime": "10:20",
        "source": "依據此意，《修次初篇》云：「若一切種，不能修學諸波羅蜜多，彼亦能得廣大果故，方便攝受亦當令發大菩提心。」此說若於施等學處不能修學，容可發心，不可受戒，最為明顯。受心儀軌者。「惟願現住十方一切諸佛菩薩於我存念，阿闍黎耶存念，我名某甲，若於今生，若於餘生，所有施性戒性修性善根，自作教他見作隨喜，以此善根如昔如來應正等覺及住大地諸大菩薩，於其無上正等菩提而發其心。如是我名某甲，從今為始乃至菩提，亦於無上正等菩提而發其心，有情未度而當度之，未解脫者而令解脫，諸未安者而安慰之，未涅槃者令般涅槃。」如是三說。歸依儀軌，及此二種，雖未明說須隨師念，然實須之。此是有師之軌，若未獲得阿闍黎者應如何受？覺𡁮所造《發心軌》云：「若無如是阿闍黎耶，自發菩提心之儀軌者，自當心想釋迦牟尼如來及其十方一切如來，修習禮供諸儀軌等，捨其請白及阿闍黎語，歸依等次第悉如上說。」如此而受。",
        "endtime": "13:42"
    },
    {
        "startvol": "100a",
        "starttime": "13:42",
        "source": "完結儀軌者。阿闍黎耶應為弟子，宣說願心諸應學處。第二得已守護不令失壞者，",
        "endtime": "18:36"
    },
    {
        "startvol": "100a",
        "starttime": "18:36",
        "source": "謂當知學處，故應宣說。此中分二：一修學現法不退發心之因，二修學餘生不離發心之因。初中分四：一為於發心增歡喜故，應當修學憶念勝利，二 正令增長所發心故，應當修學六次發心，三為利有情而發其心，應學其心不捨有情，四修學積集福智資糧。　今初若閱經藏或從師聞。思菩提心所有勝利，《華嚴經》中廣宣說故，應當多閱。如前所引，說如一切佛法種子。",
        "endtime": "21:47"
    },
    {
        "startvol": "100a",
        "starttime": "21:47",
        "source": "又說總攝菩薩一切行願故，猶如總示。謂若廣說支分無邊，於總示中能攝一切，故謂總示。又如嗢柁南，攝集一切菩薩道法所有扼要，說為嗢柁南。〈菩薩地〉中所說勝利，是願心勝利。彼最初發堅固心有二勝利，一謂成就尊重福田，二能攝受無惱害福。",
        "endtime": "25:52"
    },
    {
        "startvol": "100a",
        "starttime": "25:52",
        "source": "第一者，如云：「天人世間皆應敬禮。」謂發心無間，即成一切有情所供養處。又如說云：「發心無間，由種性門，亦能映蔽諸阿羅漢。」謂成尊上。又說：「雖作小福，亦能出生無邊大果，故為福田，一切世間悉應依止，猶如大地。」謂如一切眾生父母。",
        "endtime": "28:56"
    },
    {
        "startvol": "100a",
        "starttime": "28:56",
        "source": "第二者，說得倍輪王護所守護，若寢若狂或放逸時，諸惡藥叉宅神非人不能嬈害。若餘眾生為欲息滅疾疫災橫所用無驗咒句明句，若至此手尚令有驗，何況驗者。",
        "endtime": "29:60"
    }
]